remoteId,published,modified,Titolo,"Descrizione breve",Descrizione,"Tipologia di luogo",lat,lon,address,Immagine,Comune,Tags,Fonte,Indirizzo,"Indirizzo web",Email,Telefono
476997d6bb9468fb0986ce477e1d3e46,2014-05-08T12:41:26+02:00,2014-11-12T15:47:05+01:00,Vela,"Lo sport della vela è favorito dalla presenza di un vento teso e costante e da una organizzazione a terra che offre ai velisti ogni indispensabile supporto tecnico e logistico.","Il Circolo Vela Torbole è uno dei più attivi e meglio organizzati dell'Alta Italia, con la sua sede elegante, il ricco calendario di regate prestigiose, la fama di cui gode anche all'estero. Fondato nel 1964, raccoglie oggi centinaia di soci di varie nazionalità, alcuni dei quali hanno partecipato con successo a regate di grande prestigio, come le Olimpiadi e i Campionati del Mondo.",Vela/Windsurf,45.877824,10.890852,"nago  torbole",/var/nagotorbole/storage/images/territorio/turismo-e-manifestazioni/quali-sport-praticare/vela/12741-1-ita-IT/Vela.jpg,,,,,,,
ec3941f59026263afecd8d2fd946fd66,2014-05-08T15:06:08+02:00,2015-08-26T11:06:35+02:00,"Castel Penede","Sul promontorio sovrastante la valletta di Santa Lucia e l'omonima strada che collega Nago a Torbole sono perfettamente visibili delle antiche mura, guardiane immobili e silenziose dei monti circostanti, della Valle del Sarca e di gran parte del lago di Garda. Si tratta dei resti di Castel Penede che per cinque secoli, dal Basso Medioevo agli inizi del 1700, fu simbolo di potere e importante baluardo difensivo della regione.","

  







  
  







  




Cenni storiciProbabilmente luogo d'insediamento prima gallico e poi romano, il castello viene nominato per la prima volta in un documento ufficiale l'11 settembre 1210, all'interno di un trattato di pace che metteva fine ad un decennale periodo di tensione tra le due entità politiche e terriere più importanti dell'epoca, il Principe Vescovo di Trento Federico Vanga e i conti Odorico e Federico d'Arco.Nel corso del XIII secolo il castello divenne teatro di una serie di battaglie cruenti per assicurarsene il dominio: prima venne espugnato e conquistato dai guelfi bresciano-lagarini, poi fu preso dal Principe Vescovo che lo riconsegnò ai d'Arco e infine nel 1272 fu assegnato da Mainardo del Tirolo ad un'altra potente famiglia locale, i Castelbarco.Costoro ne conservarono il possesso fino al 1340 quando vendettero il castello nuovamente al Principe Vescovo nelle cui mani rimase solo otto anni. Nel 1348, infatti, la fortezza ritornò ai conti d'Arco che ne mantennero la signoria anche durante i periodi della dominazione altogardesana degli Scaligeri di Verona (1348-1387) e dei Visconti di Milano (1387 - 1438), prima che il celebre capitano di ventura Erasmo da Narni detto il Gattamelata conquistasse la fortezza per conto della Repubblica di Venezia.Infine, nel 1509, Castel Penede passò definitivamente sotto il controllo dei conti di Tirolo che la ressero direttamente o per mezzo dei conti d'Arco sino alla sua distruzione avvenuta nel 1703 ad opera delle truppe franco-spagnole al comando del duca di Vendôme.Visitare il castello oggi.Grazie a recenti opere di pulizia e messa in sicurezza dei ruderi si può visitare il castello percorrendo i sentieri che partono dal centro di Nago o dal Forte Alto, passeggiando tra campi delimitati da muri a secco e zone boschive oppure costeggiando il parco attrezzato ai piedi della struttura e risalendo la strada che attraversa un pregiato lecceto. Qualunque via si scelga, nessun visitatore può rimanere insensibile agli scorci del panorama che si intravede tra gli alberi durante il cammino o si mostra in tutto il suo splendore una volta giunti in cima alla rupe.Narra una leggenda, come ricorda Ferdinando Martinelli nel suo libro Saluti dal Garda, che un viaggiatore in particolare ne rimase profondamente affascinato durante il suo soggiorno presso la famiglia dei Castelbarco agli inizi del 1300. Nientemeno che Dante Alighieri, il quale avrebbe immortalato il momento nei celebri versi del Canto XX dell'Inferno della sua Divina Commedia:
&quot;Suso in Italia bella giace un laco
a piè dell'Alpe che serra Lamagna
sovra Tiralli, ch'ha nome Benaco.
Per mille fonti credo e più si bagna
tra Garda e Valcamonica, penninodell'acqua che nel detto laco stagna&quot;.Per ulteriori informazioni: www.gruppoculturalenagotorbole.itwww.cultura.trentino.it",Castello,0,0,,/var/nagotorbole/storage/images/territorio/turismo-e-manifestazioni/cosa-visitare/a-nago/castel-penede/13730-1-ita-IT/Castel-Penede.jpg,,,,,,,
7f856fc9f70a97811b33a710fa78bb20,2014-05-08T15:13:48+02:00,2014-08-19T10:03:29+02:00,"Chiesa della SS. Trinità","Sorge in piazza Primone, al centro del paese. Fu fatta costruire &quot;a tutte sue spese&quot; da un sacerdote di Nago al posto di una chiesa di minori dimensioni preesistente di cui lui stesso era cappellano. All'interno, sull'altare maggiore, è di pregio notevole una bella statua lignea di Dio Padre con in grembo il Figlio crocifisso, di artista altoatesino del XV secolo. Era di pertinenza della antica confraternita della SS. Trinità.",,Chiesa,0,0,,/var/nagotorbole/storage/images/territorio/conoscere-nago-torbole/cosa-puoi-visitare/a-nago/chiesa-della-ss.-trinita/13776-1-ita-IT/Chiesa-della-SS.-Trinita.jpg,,,,,,,
f3c9e5685ef4c787794d94ac248b6e2c,2014-05-08T15:15:31+02:00,2014-08-19T10:02:51+02:00,"Chiesa di San Zeno","Conserva, più di qualsiasi altra chiesa, la bellezza e il fascino delle cose antiche. Costruita presumibilmente nel XII secolo, sorge su un piccolo dosso all'interno del paese, circondato dalle antiche case del villaggio. Le è contigua una modesta costruzione che serviva, fino a tutto il XVIII secolo, da dimora ad un eremita. Al suo interno, un unico altare di marmo e una pregevole pittura del santo vescovo di Verona.",,Chiesa,0,0,,/var/nagotorbole/storage/images/territorio/conoscere-nago-torbole/cosa-puoi-visitare/a-nago/chiesa-di-san-zeno/13785-1-ita-IT/Chiesa-di-San-Zeno.jpg,,,,,,,
594806908c91263e6b3dcb58e8b37add,2014-05-08T15:16:39+02:00,2014-08-19T10:02:16+02:00,"Chiesa di San Rocco","Si trova a fianco della statale per Rovereto, subito dopo l'abitato. La sua costruzione risale al XVI secolo, anche se documenti d'archivio la dicono fondata &quot;ab antiquo&quot;. Una radicata tradizione popolare ritiene che essa sia sorta sulle rovine di un antico lazzaretto convertito in chiesa dopo che le pestilenze si fecero più rare.",,Chiesa,0,0,,/var/nagotorbole/storage/images/territorio/conoscere-nago-torbole/cosa-puoi-visitare/a-nago/chiesa-di-san-rocco/13794-1-ita-IT/Chiesa-di-San-Rocco.jpg,,,,,,,
75950b11f7a7cdf2bfda8a33d25612d0,2014-05-08T15:18:33+02:00,2014-08-19T10:01:45+02:00,"Lago di Loppio","Un tempo, nella valletta del Rio Cameras che collega l'asta dell'Adige con il Basso Sarca, si apriva un piccolo lago - oggi Lago di Loppio - storicamente chiamato di Sant'Andrea dal nome dell'isola ove nel 1138 venne consacrata una chiesetta; poi, per ovviare alle piene dell'Adige, tra il 1954 ed il 1958 sotto il lago venne scavata una galleria in collegamento con il Lago di Garda, che causò il prosciugamento del bacino.","Oggi, in qualità di biotopo, è la più estesa area palustre del Trentino e presenta forti variazioni del livello dell'acqua: salici, pioppi, betulle e ontani si mescolano a cannucce d'acqua che danno riparo a folaghe, germani reali, piccoli anfibi e altro ancora.",Lago,45.865304,10.918798,"lago di loppio",/var/nagotorbole/storage/images/territorio/conoscere-nago-torbole/cosa-puoi-visitare/a-nago/lago-di-loppio/13803-1-ita-IT/Lago-di-Loppio.jpg,,,,,,,
359fa1f8dbaf09dbfbeb76ac98f6f1d8,2014-05-08T15:20:56+02:00,2014-08-19T10:00:59+02:00,"Le Sacre Edicole","Sono il segno e la testimonianza di una intensa religiosità che animava un tempo le nostre comunità. Varie per forma e per ubicazione, ce ne sono di incorporate in vecchie case, entro vecchi cortili, e la loro forma preminente è di nicchia scavata nel muro, con o senza tettuccio. ","







Molte sono costruzioni vere e proprie, sia pure di dimensioni generalmente minuscole. Ce ne sono numerose lungo le strade di campagna fiancheggiate da alti muri, e queste sono sovrastanti o addossate ai muretti stessi che delimitano e, una volta, difendevano le minuscole proprietà campestri. Qui hanno l'aspetto di vere e proprie edicole: un muretto un pò alto con nicchia e tetto a due spioventi di arenaria.Sul territorio comunale i &quot;capitelli&quot; sono più di quaranta, con dedicazione varia e popolaresca. Ma la Madonna compare, sia a Torbole sia a Nago, con maggiore frequenza. Tra tutti, il più famoso è quello di San Giovanni Nepomuceno, protettore dei viandanti, presso l'omonimo passo, a Nago.",Monumento,0,0,,/var/nagotorbole/storage/images/territorio/conoscere-nago-torbole/cosa-puoi-visitare/a-nago/le-sacre-edicole/13812-1-ita-IT/Le-Sacre-Edicole.jpg,,,,,,,
6661e4d13a890b072b6fb03033aad4fe,2014-05-08T15:23:00+02:00,2014-08-19T10:00:12+02:00,Murales,"Da qualche anno il centro storico di Nago si è abbellito con la realizzazione di tredici murales che raffigurano, tranne qualcuno, le arti e i mestieri di un tempo. L'idea è venuta ai ragazzi del Gruppo popolare 900, ora sciolto, nato nel 1992 dall'unità d'intenti di otto giovani che volevano un sodalizio in grado di dar vita ad appuntamenti culturali di vario genere, dalla cinematografia al teatro, dalla musica alla pittura.","I Murales sono stati realizzati fra il 1996 ed il 1998 per mano di alcuni giovani artisti per la maggior parte locali. Gli affreschi hanno visto la luce sulle pareti di alcune case private grazie alla disponibilità dei legittimi proprietari che hanno messo a disposizione i muri per un minimo di tre anni.
Guida ai Murales di Nago:
1. I giochi - Casa della Comunità
Sulla facciata est dell'edificio, Ivan Maggi, unico artista naghese partecipante alla rassegna pittorica ha realizzato &quot;Giochi in una piazza in festa&quot;. Questo è l'unico murale che non rappresenta un omaggio alla memoria e alle tradizioni, ma vuole invece essere un richiamo alla nuova dimensione di spazio ludico e d'incontro rivestita dalla zona racchiusa fra la casa della comunità e la parte posteriore dell'antica chiesa parrocchiale di San Vigilio.
2. Mons. Rosà e Mazzoldi
Sulla facciata posteriore del teatro parrocchiale, il grande murale che commemora i due vescovi missionari, fatto eccezionale per una comunità di appena mille anime, nati a Nago sul finire del 1800: mons. Maurzio Rosà (Nago 1888 - Vicenza 1961) e mons. Sisto Mazzoldi (Nago 1898 - Kenya 1987). Già una prima occhiata al murale è sufficiente per capire quale parte del mondo scelsero per portare il Vangelo: l'Africa con i volti scuri dei nativi per il vescovo Mazzoldi, la lontana Cina con i mandarini e le pagode per il vescovo Rosà; al centro della raffigurazione, a ricordare la loro comune origine, un panorama di Nago.
3. Il calzolaio
Il terzo murale rappresenta un omaggio alla vecchia arte del ciabattino. 
4. Il &quot;Pesaròl&quot; (la pesa pubblica)
Il &quot;pesaròl&quot; è una grossa pietra cilindrica del peso di alcuni quintali, ora utilizzata come pianerottolo di una scala esterna, che la tradizione vuole facesse parte di un'antica pesa per i carri e per carichi molto pesanti. La stessa ipotesi che ci propone anche il murale realizzato proprio sopra di esso dalla torbolana Tiziana Giammetta.
5. Il forno
Sotto il portico di via dei Forni, così chiamata per la presenza, un tempo, di alcuni forni per la cottura casalinga del pane posti esternamente alle case. Ubicato proprio sopra l'unico forno rimasto, appena iniziata la via, troviamo il quinto murale che raffigura un fornaio intento a cuocere il pane.
6. La masera e il tabacco
Poco prima di giungere all'antica chiesa di San Rocco, sulla sinistra, alziamo lo sguardo per osservare il murale dedicato allo scomparso mestiere della lavorazione delle foglie di tabacco. Questa industria, che diede lavoro a molta manodopera soprattutto femminile, fu attiva a Nago dalla fine del 1800 fino ai primi anni del 1960, dopo di che fu abbandonata per l'invincibile concorrenza dei paesi orientali.
L'edificio sul quale è realizzato il dipinto è ciò che resta delle due &quot;masere&quot; (edificio per l'essicazione e macerazione del tabacco) sorte in paese nel 1922. La prima era situata nella grande costruzione, ora trasformata in residence, ad esso attaccata, mentre la seconda, pure trasformata in abitazione, si trovava in contrada Portadosso.
7. La vendemmia
Il sesto murale è dedicato al momento della vendemma, quando ancora l'occasione era una festa per tutti e l'uva si pigiava nei tini con i piedi.
8. Il pastore
Lungo la stradina verso il &quot;Doss&quot;, così chiamato in quanto punto abitato più elevato del paese, subito dopo averlo superato, rivolgiamo il nostro sguardo a sinistra alla facciata di una caratteristica casa con un bel cortile lastricato e osserviamo il murale che rievoca il mestiere del pastore. In realtà, più che le pecore raffigurate nel dipinto, le vere protagoniste dell'attività pastorizia in paese erano le capre. Nel periodo compreso fra le due guerre mondiali se ne contavano oltre cinquecento. Non mancavano le famiglie che possedevano una sola capra, ma mediamente ogni famiglia, per la quale rappresentavano un'assoluta necessità, ne possedeva quattro o cinque. A fronte di un misurato bisogno di spazio e di cibo esse fornivano il loro preziosissimo latte che ha fatto crescere intere generazioni di bambini. La loro presenza numerosa richiedeva la presenza di un pastore, il capraio, che veniva nominato ogni anno dalla rappresentazione comunale e il cui compito, oltre che di custodirle, era quello di portarle a pascolare in luoghi dove non potessero fare danni.
9. La battitura del grano
Proprio di fronte a piazza Portadosso, ufficialmente piazza Bronzetti, si vede il murale che ci riporta al momento della battitura del grano. Nei fatti, la produzione di frumento fu predominante nel Trentino solo fino al 1700 in quanto fu posta in secondo piano, nel secolo successivo, dalla produzione del granoturco importato dall'America già tre secoli prima. Poco o tanto che fosse, comunque, la lavorazione del frumento dall'età medioevale a quella moderna è sempre avvenuta seguendo le stesse fasi: dopo la mietitura con falcetti, il cereale veniva raccolto in covoni e trasportato nelle case dove rimaneva a seccare per parecchi giorni, successivamente, ed è quello che raffigura il nostro murale, avveniva la trebbiatura, cioè la separazione dei chicchi di grano dalla pula, tramite la battitura delle spighe col correggiato sulle grandi aie delle case contadine. Tali aie, come ad esempio quella prospiciente il murale, erano pavimentate con lastre di pietra posate il più perfettamente possibile al fine di realizzare una superficie regolare ed efficace per la battitura. Di cortili così lastricati a Nago se ne trovano una decina.
10. &quot;El broz&quot; che scende dal Baldo
Lungo via Monte Baldo, troviamo a sinistra, sul muro dell'antica casa Mazzoldi con il suo artistico camino sul tetto, il decimo murale. In esso rivive il mezzo di trasporto più usato in montagna dall'antichità fino all'avvento dei mezzi meccanici e di nuove strade più comode negli anni 60 e 70 del secolo scorso; uno speciale carretto a due ruote e a trazione animale, comunemente detto in tutto il Trentino, &quot;broz&quot;. Essendo le strade di montagna sempre accidentate, ripide e tortuose e quindi non praticabili dai carri a quattro ruote, l'uso di questi mezzi leggeri a due ruote per il trasporto a valle di fieno o altro materiale si rendeva obbligatorio. Il piano di carico del broz veniva quindi realizzato direttamente sul monte con l'utilizzo di due grossi e lunghi pali (palanchi) e di un paio di traverse sulle quali era adagiato il carico che, opportunamente legato, veniva portato con funzionamento a strascico verso valle. Testimone di questa attività è, sul monte Baldo, la vecchia strada detta appunto &quot;dei brozi&quot; che porta impressi nel suo selciato i solchi dovuti al secolare passaggio di carri.
11. Veneziani con le barche
Dove inizia la strada che, unica per secoli, univa Torbole con Nago, ci imbattiamo nell'unico murale che non intende rievocare un mestiere scomparso ma bensì uno straordinario avvenimento storico: quello notissimo delle &quot;Galeas per montes&quot;. Protagonista ne fu la Serenissima repubblica di Venezia che impegnata dal 1438 nella guerra contro il ducato di Milano, doveva portare aiuto alla città di Brescia assediata dal nemico. Preclusa la possibilità di passare attraverso la pianura Padana controllata dai milanesi, l'unica via d'accesso restava il lago di Garda. Ecco quindi che nel novembre 1438 sei galee e venticinque imbarcazioni più leggere risalirono l'Adige fino a Mori. Qui la flotta fu levata dal fiume e trainata con l'aiuto di numerosi buoi nel lago di Loppio. Con grande sforzo la si dovette quindi issare fino a superare il passo di San Giovanni, attraversare la piana di Nago ed infine far scendere con enormi difficoltà verso Torbole attraverso la valletta di S. Lucia che si apre alla nostra sinistra sotto le rovine di castel Penede. Nel porto del piccolo centro gardesano la flotta fu rimessa in sesto e varata nel febbraio 1439.
12. La stalla a far &quot;filò&quot;
Imboccata via Castel Penede, al primo slargo che si incontra, sul muro di casa Rosà, troviamo il murale che ricorda l'antica usanza del filò nella stalla. Le famiglie contadine trascorrevano le serate invernali in stalla, a far filò. Chi giocava a carte, chi fumava la pipa, chi raccontava storie, mentre le donne, nonostante la poca luce, erano occupate a lavorare a maglia, tutti immersi nel caldo umido del fiato bovino, mescolato a odori non proprio gradevoli. Qualche pia donna intonava il rosario accompagnato dalle tacite invocazioni di ognuno. La conversazione in stalla formava l'unico passatempo dopo cena prima che arrivasse la tv. 
13.&quot;M.A.R.&quot; treninoL'ultimo murale, un pò isolato rispetto al circuito nel centro storico è stato realizzato sul muro di casa Rigatti, ultima casa del paese prima di imboccare la discesa per Torbole, stretta fra via Scipio Sighele e la statale. Quest'ultimo murale ci ricorda la presenza, un tempo, del piccolo trenino a scartamento ridotto della M.A.R., acronimo di Mori-Arco-Riva, ossia il tragitto che la sbuffante locomotiva a vapore con i suoi pochi vagoni percorreva quotidianamente. Il servizio fu attivo dal 1891 al 1936 e negli anni a cavallo dei due secoli il trenino trasportò i primi turisti nordici che sceglievano il Garda richiamati dal suo fascino e dal clima mite che già avevano attirato artisti e poeti. La lunghezza della M.A.R. era pari a 24 Km, che il convoglio percorreva in circa un'ora e mezza, con una velocità massima di 25 Km/h. Nel 1936 le Ferrovie Italiane, che avevano in gestione la linea, ne decisero la dismissione e la sostituzione con una linea di autobus.",,0,0,,/var/nagotorbole/storage/images/territorio/conoscere-nago-torbole/cosa-puoi-visitare/a-nago/murales/13825-1-ita-IT/Murales.jpg,,,,,,,
86d35c59f36d76196ef29136a2d2a5ff,2014-05-08T15:53:10+02:00,2014-08-19T09:51:30+02:00,"Marmitte dei Giganti","A Torbole, in zona panoramica e poco distante dalla strada statale, è consigliabile una sosta alle Marmitte dei Giganti. Enormi cavità di 4 o 5 metri di diametro, levigate all'interno e profonde 10 o 12 metri.","







Considerate a lungo un mistero, tanto che per spiegarne l'origine nacquero miti e leggende dove i protagonisti erano proprio i giganti, le Marmitte sono un interessante fenomeno glaciale. Originate dalle acque di disgelo che, precipitando nelle fratture dei ghiacciai, provocarono un vorticoso movimento dei sassi che modellarono la roccia a forma di scodella, i pozzi glaciali di Torbole rivelano a coloro che sono in grado di coglierne conformazione, struttura e storia, alcune delle leggi fisiche che determinano l'azione del ghiaccio.Un simile spettacolo non è tanto frequente. Non sempre infatti i pozzi glaciali sono giunti intatti fino a noi. Nel caso delle Marmitte di Torbole, però, esse si sono conservate (pur se impoverite nella struttura originaria) e presentano dimensioni di rilievo che le rendono esempi di particolare interesse.","Località turistica",45.879552,10.883331,"torbole marmitte dei giganti",/var/nagotorbole/storage/images/territorio/conoscere-nago-torbole/cosa-puoi-visitare/a-torbole/marmitte-dei-giganti/14134-1-ita-IT/Marmitte-dei-Giganti.jpg,,,,,,,
512deed42e63f335a4ff36bd06e753f6,2014-05-08T15:56:26+02:00,2014-08-19T09:39:41+02:00,"Chiesa di Sant'Andrea","La chiesa di S. Andrea di Torbole si trova su un'altura dalla quale si gode uno splendido panorama sul lago e si possono ammirare le incombenti rocce e i ruderi di Penede. Due lunghe scalinate vi salgono dal centro storico. La sua storia si perde nel buio del tempo e la struttura attuale è l'esito di una serie di successivi ampliamenti e modifiche.","

  







  
  







  





Il documento più antico che ricorda la chiesa risale al 1175: era una piccola cappella già allora dedicata al Santo pescatore, eletto patrono dagli abitanti del villaggio raggruppato ai piedi del colle che vivevano, appunto, di pesca.
All'epoca della dominazione veneziana sull'Alto Garda (1440-1509) il porto di Torbole divenne un importante approdo per grosse imbarcazioni che trasportavano merci e la vita economica del paese registrò un sensibile miglioramento, con conseguente aumento della popolazione che richiese un ampliamento della chiesa e un regolare servizio religioso.
Essa venne ampliata con la costruzione di due cappelle laterali (della Madonna e di S. Antonio) e dotata di un beneficio, cioè di una serie di beni che consentono il mantenimento di un curato stabile a disposizione della popolazione. Lacurazia dipendeva però dalla chiesa arcipretale di Nago, e gli abitanti di Torbole erano tenuti a recarvisi per le più importanti funzioni religiose.
Dopo le devastazioni provocate dal passaggio delle truppe francesi del generale Vendome nel 1703, la chiesa viene ricostruita in stile barocco, ed assume più o meno le forme e le dimensioni attuali. Nel 1741 la curazia ottiene una certa autonomia dalla arcipretale di Nago. Il fatto induce alcuni possidenti torbolani a impegnarsi nell'abbellimento del tempio, con la costruzione del battistero e della cornice marmorea che l'anno successivo accoglierà la pala col martirio di S. Andrea. Questo grande quadro, collocato dietro l'altare maggiore, è opera del pittore veronese, famoso presso tutte le corti europee, Giambettino Cignaroli (1706-1770), che lo dipinse mentre era ospite della famiglia Giuliani di Torbole. Un tempo la pala era coperta da una tendina, che la proteggeva dalla polvere e da altri agenti esterni. Chi voleva vederla si doveva rivolgere al sagrestano, che alzava la tenda &quot;per lieve moneta&quot;.
L'attuale campanile, con campane e orologio, è stato costruito nel 1758. Durante una visita pastorale (1839) il vescovo di Trento Giovanni Nepomuceno de Tschiderer, recentemente beatificato da papa Giovanni Paolo II, consacra finalmente la chiesa con una cerimonia solenne. Ma solo nel 1919 essa sarà elevata alla dignità di parrocchia.E' interessante visitare, dietro la chiesa, il monumento funebre dell'insigne letterato Vincenzo Errante, che fu, come ricorda la lapide &quot;di Catullo e di Goethe e delle muse maggiori dell'antica Grecia della Germania dell'Inghilterra e della Francia mirabile esegeta e ricreatore per l'Italia&quot;. Durante la sua lunga permanenza a Riva, il grande traduttore veniva spesso in questo luogo, dove sostava affascinato dal paesaggio circostante e dove volle essere sepolto.",Chiesa,0,0,,/var/nagotorbole/storage/images/territorio/conoscere-nago-torbole/cosa-puoi-visitare/a-torbole/chiesa-di-sant-andrea/14147-1-ita-IT/Chiesa-di-Sant-Andrea.jpg,,,,,,,
0f843235aa642b7a080937761c302ba0,2014-05-08T15:58:05+02:00,2014-08-19T09:38:23+02:00,"Chiesa di Santa Maria al Lago","Si trova a pochi passi dal lago, all'interno del parco Pavese. E' stata costruita nel 1939 per offrire il servizio religioso ai piccoli ospiti del preventorio senza costringerli a trasferirsi nella parrocchiale. Per la comodità del suo accesso, vi si celebrano oggi la maggior parte delle cerimonie religiose della comunità parrocchiale.",,Chiesa,0,0,,/var/nagotorbole/storage/images/territorio/conoscere-nago-torbole/cosa-puoi-visitare/a-torbole/chiesa-di-santa-maria-al-lago/14164-1-ita-IT/Chiesa-di-Santa-Maria-al-Lago.jpg,,,,,,,
fa3dc2311efac5e4c996637f40faa641,2014-05-08T16:00:28+02:00,2014-08-19T09:37:52+02:00,"La valletta di Santa Lucia","E' una delle più belle passeggiate dell'intero comprensorio, che sale da Torbole verso Nago ai piedi della rupe precipite di Penede. In una piccola valle selvaggia, immersa nel silenzio, ricca di stupendi scorci panoramici sul Garda. Prende il nome da un antico capitello dedicato alla Santa siracusana.","
La strada è antichissima, un tempo era l'unico viottolo per raggiungere il valico, il &quot;più aspro cammino&quot;, secondo la testomonianza che ce ne dà Montaigne. Da questa stradella erano discese le galee veneziane nella famosa impresa compiuta dalla Serenissima. Lo ricorda un'iscrizione, in cui si legge:
&quot;Via del traffico medioevale
tra il lago e il nord
transitò nell'anno 1439
delle galere veneziane
per combattere le forze
del Ducato di Milano&quot;.L'uliveto che attraversa è certamente uno dei più antichi e venerabili insediamenti gardesani. Il sito è un miracolo della natura, che è stato conservato integro attraverso i secoli e fino ai giorni nostri. Interessante osservare l'arte del terrazzamento, della fratta e del muro a secco messa in atto dai nostri antenati per ottenere brevi strisce di terra dalle quali ricavare modesti prodotti agricoli. ","Sentieri e itinerari",0,0,,/var/nagotorbole/storage/images/territorio/conoscere-nago-torbole/cosa-puoi-visitare/a-torbole/la-valletta-di-santa-lucia/14173-1-ita-IT/La-valletta-di-Santa-Lucia.jpg,,,,,,,
801bb2ead5881a08300a36fe01d974a5,2014-05-08T16:03:00+02:00,2014-08-19T09:37:08+02:00,"Il Belvedere","E' uno stupendo punto panoramico, dal quale la vista spazia sull'intero lago, con la gran cerchia di monti, sulla spiaggia, sulla piana e sulla foce del Sarca e sul paesino raccolto attorno al porticciolo. Vi si arriva in pochi minuti dalla piazza centrale o dalla scalinata che sta dietro le scuole.A Torbole questo belvedere viene chiamato &quot;castèl&quot;, un toponimo che non ha mai lasciato dubbi sulla presenza, in secoli passati, di una qualche torre, o fortificazione, cosa che è stata recentemente confermata dalla scoperta di interessanti reperti archeologici.",,"Luogo incantevole",0,0,,,,,,,,,
44f7960f776bf292d8bcdde3e0260d32,2014-05-08T16:05:06+02:00,2014-08-19T09:36:35+02:00,"Il Casello del Dazio","A Torbole, sul molo in mezzo al golfo, a sfidare impavido le grosse ondate del Garda che s'infrangono sulla banchina si trova un piccolo edificio d'aspetto gentilino e venezianeggiante che richiama l'attenzione di chi guarda. Per la gente del luogo è il casel. ","






Era la sede del Dazio e poi dei doganieri austriaci che tenevano ormeggiate le barche, accanto alle bisse e ai bissoni dei pescatori e ai bragozzi dei mercanti. Nelle antiche mappe di Torbole la Casa del Dazio è ritratta alta e stretta come una torre isolata sullo scoglio in un mare tempestoso.",Castello,0,0,,/var/nagotorbole/storage/images/territorio/conoscere-nago-torbole/cosa-puoi-visitare/a-torbole/il-casello-del-dazio/14191-1-ita-IT/Il-Casello-del-Dazio.jpg,,,,,,,
4d19d0163cdbf4c84bfbd0321d0b3095,2014-05-08T16:06:46+02:00,2014-08-19T09:33:45+02:00,"Il Porto","ll pittoresco porticciolo di Torbole, che ora ospita solo poche barche da pesca e da diporto, un tempo era uno dei più movimentati approdi dell'Alto Lago. ","
Prima della costruzione delle strade gardesane (1929), il Garda era una importante via di comunicazione tra la pianura Padana e le valli del Tirolo, regioni che si scambiavano una notevole quantità di merci. Giungevano ogni giorno nel porto di Torbole le grosse imbarcazioni dalle grandi vele che solcavano il lago, cariche di generi diversi, come il sale, il frumento, gli aranci, i limoni, e ne ripartivano con i prodotti delle nostre valli: legnami da costruzione, pelli, metalli, ecc.Le merci che transitavano dal porto erano soggette alla tassa di dogana, una severa istituzione imperiale. La piccola costruzione che si vede sul piazzale del porto (sec. XVIII) ne era, appunto, la sede.","Località turistica",0,0,,/var/nagotorbole/storage/images/territorio/conoscere-nago-torbole/cosa-puoi-visitare/a-torbole/il-porto/14204-1-ita-IT/Il-Porto.jpg,,,,,,,
f7bd53313ec3ec3a311dbe24fa2c0033,2014-05-08T16:08:50+02:00,2014-08-19T09:32:00+02:00,"La Galleria Adige-Garda","Poco dopo Torbole sulla statale gardesana che porta a Malcesine appare, trasversale alla via, la bocca di una galleria. Lunga 9,8 Km con una pendenza di m. 0,86% e una sezione rivestita di mq. 50,54, è il canale d'uscita di un condotto che serve a scaricare sul Garda l'acqua dell'Adige per ridurne la portata in caso di piena, al fine di garantirsi dalle inondazioni.","
E' stata terminata nel 1959. All'imbocco della galleria una lapide ricorda i 15 lavoratori morti per costruirla:
&quot;Ai caduti sul lavoro
nella costruzione della Galleria
Le venete genti beneficate
dal cosciente sacrificio
a riconoscente imperitura memoria 1961.&quot;tratto da &quot;Il Garda Trentino&quot;","Località turistica",0,0,,/var/nagotorbole/storage/images/territorio/conoscere-nago-torbole/cosa-puoi-visitare/a-torbole/la-galleria-adige-garda/14213-1-ita-IT/La-Galleria-Adige-Garda.jpg,,,,,,,
abf34ac35443bb7d8bc0768f04065315,2014-05-08T16:12:13+02:00,2014-08-19T09:29:25+02:00,"Il Sasso dei Bimbi","Nei dintorni di Torbole verso sud-est, in località Paradiso, giace a ridosso del lago un masso roccioso emergente dall'acqua. Per i pescatori è lo Spigol del Maroc. Tutti i locali lo chiamano il &quot;Sasso dei Bambini&quot;, il Sass dei popi, come dicono in dialetto.","Le acque, sbattendo sulla pietra, emanano come un fruscio, che sembra un vagito. L'immaginario popolare indicava in questo masso il posto dove le comari andavano a raccogliere i neonati, richiamate da quella specie di pianto. Il sasso, coperto quasi alla vista dalla Gardesana, è stato ritratto dal pittore Zeno Diemer.Tratto da &quot;Il Garda Trentino&quot;","Località turistica",0,0,,,,,,,,,
2b022e4e47a7d59fcd4773beff5e5122,2014-05-08T16:13:25+02:00,2014-08-19T09:31:14+02:00,"Monumento funebre a W.O. Darby","Il 30 aprile 1945, cinque giorni dopo la liberazione di Milano, un contingente di truppe americane giungeva a Torbole con mezzi anfibi, attraverso il lago e occupava il paese, già tenuto da reparti tedeschi della Wermacht, dopo un violento combattimento.","
Quel giorno sembrava che le armi dovessero definitivamente tacere, dopo la lunga guerra. Il colonnello William O. Darby, comandante dei rangers americani sbarcati a Torbole, stava gustando, con altri commilitoni, questo straordinario momento, quando da una postazione di artiglieria tedesca, alloggiata sul monte Brione, furono sparate alcune bombe le cui schegge colpirono dei militari e ferirono a morte il colonnello.A cinquant'anni dalla morte, nel 1995, i suoi soldati hanno voluto ricordare il sacrificio del loro comandante con una stele, eretta davanti alla chiesa di Santa Maria al Lago.",Monumento,0,0,,/var/nagotorbole/storage/images/territorio/conoscere-nago-torbole/cosa-puoi-visitare/a-torbole/monumento-funebre-a-w.o.-darby/14231-1-ita-IT/Monumento-funebre-a-W.O.-Darby.jpg,,,,,,,
8c2f5a07bce5ce941026678935c9d459,2014-05-08T17:23:07+02:00,2014-08-29T16:14:18+02:00,"Il Monte Baldo","






Tour Virtuale Parco del Monte Baldo&quot;A cavallo tra il Lago di Garda e la valle dell'Adige, il Parco Naturale Locale del Monte Baldo è celebre da secoli per la notevole rilevanza floristica. La varietà di habitat, piante, anfibi, rettili, uccelli, mammiferi concorrono a rendere questo parco uno straordinario esempio di coesistenza delle attività antropiche tradizionali con l'ambiente naturale.Il Tour Virtuale ci permette di visitare i luoghi più suggestivi di tre percorsi (Monte Altissimo, Corna Piana, Polsa) tramite suggestive transizioni temporali (estate/inverno), suoni ambientali e i diversi spunti di approfondimento.&quot;",,"Località turistica",0,0,,,,,,,,,
5b5037269c6200dce2f7e0fac25bcf9f,2014-05-08T12:43:12+02:00,2014-11-12T15:48:47+01:00,Windsurf,"Torbole è stato definito da molti il &quot;paradiso del windsurf&quot;; tale definizione è assolutamente appropriata. Infatti pochi luoghi hanno costanza, intensità e puntualità di venti come questo specchio di lago.","
L'uso della &quot;tavola&quot; per affrontare le onde è sport antichissimo, e la sua pratica nelle isole Hawaii è documentata fin dal XVIII secolo. La &quot;tavola a vela&quot; invece è un'invenzione pù recente, che si fa risalire ai primi anni Sessanta del XX secolo e che viene attribuita ai californiani Jim Drake e Hoyle Schweitzer. Nel giro di pochi anni la tavola a vela originale si è venuta modificando, diventando pù corta e più leggera, ed acquistando caratteristiche che la rendono adatta ora a &quot;volare&quot; sulle onde.A Torbole i primi windsurf hanno fatto la loro comparsa poco più di vent'anni fa, e si sono andati rapidamente diffondendo. Dal 1984 la &quot;tavola a vela&quot; partecipa ai giochi olimpici.",Vela/Windsurf,45.870781,10.876128,torbole,/var/nagotorbole/storage/images/territorio/turismo-e-manifestazioni/quali-sport-praticare/windsurf/12750-1-ita-IT/Windsurf.jpg,,,"http://www.circolosurftorbole.com/|Link al sito del Circolo Surf Torbole (CST)",,,,
ea5247b568fa2f39134d9c3b0c8ab38d,2014-05-08T12:44:47+02:00,2014-08-23T22:04:08+02:00,"Mountain Bike","E' uno sport giovane che si è imposto recentemente grazie alla tecnica avanzata e ai materiali leggeri e resistenti usati per la costruzione di biciclette speciali chiamate rampichini (mountain bike).","
L'escursione in mountain bike è una via di mezzo tra il viaggio in bicicletta e la gita in montagna, poichè allo spostamento rapido unisce la soddisfazione di percorsi alpestri, immersi nel verde dei boschi o aperti su stupendi panorami. Non c'è forse luogo così ricco di itinerari, bene evidenziati da guide eccellenti, come il comprensorio dell'Alto Garda, caratterizzato da una fitta rete di sentieri che salgono fino alle vette più alte.Per maggiori informazioni: Piste ciclabili in Trentino","Mountain Bike",45.877824,10.890852,"nago torbole",/var/nagotorbole/storage/images/territorio/eventi-e-manifestazioni2/quali-sport-praticare/mountain-bike/12759-1-ita-IT/Mountain-Bike.jpg,,,,,,,
9dbaedb9375d220b93c6d16619d5b1b3,2014-05-08T12:47:44+02:00,2014-08-23T22:03:03+02:00,"Free Climbing","Sport recente che ha trovato, nel nostro ambito, ottime possibilità di esercizio. La conformazione stessa del territorio, montuoso e accidentato, levigato in molti punti dalla azione possente dei ghiacciai, mette a disposizione di chi ama l'arrampicata numerose pareti verticali che presentano difficoltà che vanno dal 4° all'8° grado superiore.","
Le principali palestre, nel nostro comune, si trovano a Corno di Bò, noto anche per la &quot;Spiaggia delle lucertole&quot;, 2 km a sud di Torbole, lungo la strada per Malcesine, è il luogo più frequentato dagli appassionati dell'arrampicata libera. Presenta una parete a strapiombo sul lago e uno scivolo di circa 200 m., con vie medio-facili di lunghezza varia, ottimamente chiodate (anelli resinati). 
Altre palestre di roccia si possono trovare al Passo San Giovanni (strada per Mori), alle Traole di Nago (strada per Monte Baldo), Monte Corno a Nago (strada per Arco) ed alle Marmitte dei Giganti (tra Nago e Torbole).Oltre alla soddisfazione dell'arrampicata il climber può anche godere di straordinari panorami che, nel corso della salita, si fanno sempre più ampi e suggestivi.",,45.870781,10.876128,"torbole, corno di b&ograve;",/var/nagotorbole/storage/images/territorio/eventi-e-manifestazioni2/quali-sport-puoi-praticare/free-climbing/12768-1-ita-IT/Free-Climbing.jpg,,,,,,,
6842079a5aaefb69999e73c491e6f1e0,2014-05-08T14:26:37+02:00,2014-08-23T23:02:26+02:00,"Lago di Garda","E' il più grande lago d'Italia (360 Kmq, per 60 Km di lunghezza), a 65 m sul livello del mare, compreso nelle province di Trento, Brescia e Verona. Come tutti i laghi prealpini, è un lago glaciale, formato cioè dalla potente azione dei ghiacciai in movimento, che in età Quaternaria (da 40000 a 10000 anni fa) scendevano dalle Alpi fino alla Pianura Padana. Ha forma allungata e occupa un vasto solco vallivo tra le alpi Giudicarie e la catena del monte Baldo. La sua profondità  massima è 346 m, al largo di Campione (media 136 m).","
Il principale immissario è il fiume Sarca, che scende dai ghiacciai dell'Adamello e della Presanella, l'emissario è il Mincio, che esce a Peschiera e confluisce nel Po.
Un tempo gli abitanti di Torbole ricavavano dal Garda, con la pesca, il necessario per la loro sopravvivenza. Molto redditizia era la pesca della trota, che risaliva in grande numero le fredde acque del Sarca al tempo della riproduzione. Il Garda, per la sua bellezza, è stato cantato da grandi poeti come Virgilio, Dante, Carducci, Catullo e ammirato da celebri visitatori, come J. W. Goethe e M. E. Montaigne.I venti del Garda







Torbole è il paese della riviera gardesana dove il vento soffia con maggiore intensità e costanza. Ciò è dovuto alla posizione del suo territorio, compreso tra le pendici del Baldo e il monte Brione, dove il vento che scende dalla valle di Loppio viene per così dire incanalato e subisce un rinforzo, mentre il vento da sud, l'òra, data la sua direzione, investe direttamente e frontalmente il paese. il discorso vale solo per i venti costanti, quelli che col bel tempo spirano con regolarità da nord la mattina e da sud al pomeriggio: il vent e l'òra. Si tratta di venti a regime di brezza, che però hanno la caratteristica di essere sempre tesi e costanti, adatti dunque alla pratica dello sport della vela e del windsurf. Sono i venti che hanno reso celebre Torbole presso gli appassionati di questi sport in ogni parte del mondo.
Gli altri venti soffiano quando si determinano situazioni meteorologiche particolari: piogge abbondanti, temporali, abbassamenti improvvisi di temperatura, ecc. Sono venti spesso violenti, che increspano la superficie del lago generando onde molto alte e mettendo talvolta in pericolo chi si trova in navigazione.
Diano una rapida descrizione dei venti dell'alto lago:
ànder: non ha una provenienza fissa, ma generalmente soffia da sud-ovest ed interessa tutto il lago. Soffia di mattina e di pomeriggio e spesso anche di notte: in tal caso prelude di solito all'arrivo del maltempo.
vènt: è il vento tipico di Torbole, ed è chiamato anche paesàm. Proviene da nord-est e segna di solito bel tempo. Nella bella stagione soffia per l'intera mattinata e cade poco prima di mezzogiorno. In inverno può soffiare per l'intera giornata, anche di notte.
vent de l'àdes: investe il Garda provenendo dal monte Baldo, quando a causa di una perturbazione l'aria si raffredda nella zona a est di Torbole. E' un vento non comune, che soffia di solito nella bella stagione.
vent de balìm: esce dalla valle del Ballino. E' un vento freddo di tramontana, secco e pungente, che porta un innalzamento della pressione atmosferica e un abbassamento della temperatura. investe tutto il lago con forti raffiche. Di solito dura tre giorni e tre notti, soffiando però con discontinuità.
vinessa: il suo nome deriva da Venezia: proviene infatti dal mare Adriatico ed è un prolungamento della &quot;bora&quot;. Investe il Garda da sud-est, soffia con forte intensità e generalmente porta pioggia e un abbassamento della temperatura.
òra: è il vento che regolarmente, col bel tempo, spira da sud dalla primavera fino all'autunno avanzato. In estate è benefico e ristoratore. Si alza verso mezzogiorno e il suo arrivo è segnalato da una striscia di un azzurro cupo all'orizzonte del lago. Il suo nome (dal latino &quot;aura&quot;) significa &quot;venticello&quot;, &quot;brezza&quot;. E' un vento tipico dell'alto lago, e il più gradito ai velisti.
ponàl: nelle giornate particolarmente calde, se una pioggia intensa investe la valle di Ledro, si alza il &quot;Ponale&quot;, che investe l'alto lago da ovest con rara veemenza. Le sue forti raffiche sono sempre un pericolo per chi naviga a vela. Di solito però si attenua dopo pochi minuti.tratto dal libro &quot;Saluti dal Garda&quot; di Ferdinando MartinelliIl fiume Sarca
L'immissario del Lago di Garda, lungo 78 Km, nasce dai ghiacciai dell'Adamello (3554 m) e della Presanella (3556 m). Percorre valli alpine di grande bellezza, come la selvaggia val di Genova, la verde e soleggiata Rendena, le Giudicarie ricche di boschi e di prati.Un tempo il Sarca era un fiume - torrente dal caratteristico regime alpino. Le sue acque scendevano fredde e impetuose fino al lago, direttamente dai ghiacciai. Ora esse sono utilizzate per alimentare bacini e laghi artificiali, costruiti per muovere le potenti turbine delle centrali idroelettriche. Il Sarca, oggi, è un fiume &quot;addomesticato&quot;, le cui acque seguono percorsi artificiali (condotte forzate). Prive dell'antica freschezza e ricchezza di ossigeno che un tempo la caratterizzava, sono state abbandonate anche dai pesci, in particolare dalle trote, che un tempo frequentavano in grande quantità per la gioia dei nostri pescatori.",Lago,45.580603,10.620531,"lago di garda",/var/nagotorbole/storage/images/territorio/eventi-e-manifestazioni2/natura-e-paesaggio2/lago-di-garda/13629-1-ita-IT/Lago-di-Garda.jpg,,,,,,,
b4615e85d9558b6096376b3cf8916253,2014-05-08T14:32:11+02:00,2014-08-23T21:35:48+02:00,"La Spiaggia","La spiaggia, bella, ampia e ben dotata di servizi, si stende tra la Sega e la Foce del Sarca. Realizzata con materiali di riporto, ha sostituito i vecchi stabilimenti balneari con le cabine di legno su palafitte e l'immancabile trampolino.","
Lungo la spiaggia si trova il Parco Pavese, ricco di piante ombrose, il porticciolo chiamato un tempo &quot;dei pescatori&quot;, (ma ora usato per imbarcazioni da diporto), bar, servizi e il grande prato di Villa Cian con campo di pallavolo, al quale si può accedere anche con l'automobile da Via Sarca Vecchio (possibilità di parcheggio).Nei mesi estivi la spiaggia è molto affollata, anche di surfisti, che però hanno a loro disposizione un'area, segnata, per le partenze e gli approdi con le tavole a vela. La stagione della balneazione a Torbole va da giugno a settembre.",,45.869967,10.872707,,/var/nagotorbole/storage/images/territorio/conoscere-nago-torbole/cosa-puoi-visitare/la-spiaggia/13642-2-ita-IT/La-Spiaggia.jpg,,,,,,,
e5274a826814b2d0b6b3936eeb006831,2014-05-08T15:02:55+02:00,2014-08-19T10:08:27+02:00,"Il Forte di Nago","






Stupendo esempio di architettura castrense, il Forte di Nago rappresentava un importante elemento della cintura di difesa (circa trenta forti) messa in atto dal governo di Vienna dopo la sconfitta di Solferino e San Martino (1859, seconda guerra di indipendenza) e la conseguente perdita della Lombardia. La sua costruzione risale al 1860 - 1861, l'epoca dei forti della prima generazione in casamatta non armata. E' vicino di casa di Castel Penede, anch'esso rocca di difesa, sorta a tanti secoli di distanza sugli stessi speroni rocciosi e finito in un mucchio di rovine sotto le cannonate del Vendome (1703).","

   
  
  







  




  







  
  







  





Il Forte disponeva di otto cannoniere al primo piano e di sei al secondo ed era anche dotato di una serie di feritoie per fucilieri. Le sue &quot;bocche di lupo&quot; tenevano sotto controllo tutto l'Alto Garda e il Passo San Giovanni, facendo parte integrante del Festungabschnitt o piazzaforte meridionale di Riva agli ordini dell'archiduca Eugenio. 
Lo spessore delle fondazioni dell'opera è di 2,20 m, mentre nella parte esposta e nei muri in sopraelevazione esso raggiunge 1,90 m.
Come spesso accade nelle fortificazioni di questo periodo, progettista e ed esecutori dell'opera hanno realizzato anche una ricerca decorativa, nel nostro caso affidata ai conci delimitanti tutte le feritoie.
All'interno il Forte era dotato di tutti i servizi necessari per una completa autonomia degli ufficiali e degli artiglieri che lo occupavano.
Quest'opera constava di due fortezze poste a livelli diversi e collegate da una spessa muraglia e da una gradinata, con la polveriera a mezza strada. Nel complesso la coreografica fortezza era una vera montagna di pietra, contro la quale niente o assai poco hanno potuto le cannonate della prima guerra mondiale.Al suo interno il Forte presenta una struttura massiccia, caratterizzata da archi a tutto sesto rivestiti di mattonelle, ad attenuare la severità e l'asprezza ambientale di questo possente ordigno di guerra. Il visitatore che si affaccia alle feritoie vedrà da ognuna di esse un panorama sempre diverso, del lago e delle grandi montagne che lo cingono e della piana del Sarca: sempre di grande fascino e di straordinaria bellezza.",Forte,0,0,,,,,,,,,
808fb8f928e2ca32cab54f3976f3f81e,2014-08-18T16:46:23+02:00,2014-08-19T09:53:54+02:00,"Parrocchiale di San Vigilio","
Non se ne conosce con certezza l'epoca di fondazione. Probabilmente bisogna risalire al periodo carolingio o quanto meno alla fine del IV secolo, per cui, parlando delle sue origini, le vecchie memorie annotano vagamente &quot;esistente ab immemorabili...&quot;. I primi documenti che ne parlano datano dal 1194: nel 1203 ha già il titolo di &quot;collegiata&quot; e di &quot;arcipretale&quot;.L'edificio, in principio di mole più modesta dell'attuale, era circondato dal cimitero e risultava perfettamente &quot;orientato&quot; secondo l'antica tradizione cristiana: abside ad est e ingresso ad ovest. Dall'uscita, attraversata la parte anteriore del cimitero, si accedeva alla &quot;piazzetta del Torchio&quot; dove la comunità teneva le sue assemblee.","Nel 1599 fu posto termine ad una serie di lavori di ampliamento e di riordino di tutto l'ambiente. Chiuso l'antico ingresso attraverso il cimitero, fu abbandonato anche l'accesso alla &quot;piazza del Torchio&quot; e le assemblee comunali si tennero per lo più nella &quot;stuba&quot; della SS. Trinità (Palazzo del conte Pandolfo d'Arco).
I rifacimenti del 1599 sono oggi ancora riscontrabili nella navata principale (ingresso ad est, abside ad ovest) che sostanzialmente da allora non fu più toccata. In quegli anni il nuovo ingresso fu dotato di un solenne portale (1569) recante lo stemma dei Madruzzo mentre nel timpano troneggia un'antichissima statua lignea raffigurante S. Vigilio con la barba, un &quot;unicum&quot; del genere.
Negli anni 1946-1948 la chiesa ebbe un nuovo ampliamento: furono aggiunte le due cappelle laterali, prolungata l'abside utilizzando totalmente l'area del vecchio cimitero (dismesso già dal 1842), costruita la cupola sovrastante il presbiterio. L'interno risulta così un insieme di stili diversi che però non offendono l'occhio e rendono l'ambiente molto adatto al raccoglimento e alla preghiera.
L'altar maggiore in marmi policromi è opera, come tutti gli altri altari, di anonimi maestri probabilmente castionesi. Fu fatto costruire dai sacerdoti naghesi don Giuseppe e don Francesco Barcella, come attestano le due iscrizioni all'interno dei due ingressi laterali del coro e i due stemmi che sormontano i portali verso l'esterno. Il complesso era stato concepito in stile &quot;piramidale&quot; per cui ai lati del &quot;tempietto&quot; erano state poste due statue in stucco (S. Giuseppe e S. Francesco di Sales, i nomi dei donatori Barcella) tolte nel 1948 per rendere più snella la costruzione. Le due statue sono oggi nelle cappelle laterali.
A destra c'è la cappella della Beata Vergine del Rosario fatta erigere dai sacerdoti Barcella nel 1736 e dotata dibeneficio. Di rilievo la monumentalità dell'altare in marmi policromi.
Ancora a destra altare di S. Stefano, consacrato nel 1620 e rifatto in marmo nel 1736. Le due statue laterali rappresentano S. lorenzo e S. Valentino. Era l'altare della comunità. 
A sinistra ci sono altri due altari: quello dell'Immacolata Concezione (ora S. Teresa) in marmo giallo, fatto erigere dalla Confraternita omonima nel 1756 e quello di S. Antonio, con pala di autore ignoto, fatto costruire da Giuseppe Barcella nel 1718. C'è inoltre un battistero con antichissima vasca in marmo &quot;pesciatello&quot; verde e dipinto raffigurante il Battesimo di Gesù.
Le uniche pitture murali esistenti nella chiesa sono i dodici medaglioni, raffiguranti gli Apostoli, che ornano la volta. Sono opera pregevole del pittore romano Giustiniani, eseguita nel 1921-1922.
La chiesa è affiancata dal campanile che con il notevole spessore dei suoi muri fa pensare più ad una antica torre di difesa, che ad una costruzione sacra. La cella campanaria ospita sei campane del peso complessivo di 30 quintali, ricavate da un mortaio di bronzo finissimo regalato dal governo italiano alla chiesa di Nago dopo il primo conflitto mondiale.tratto dal libro &quot;Saluti dal Garda&quot; di Ferdinando Martinelli ",Chiesa,0,0,,/var/nagotorbole/storage/images/territorio/conoscere-nago-torbole/cosa-puoi-visitare/a-nago/parrocchiale-di-san-vigilio/21935-2-ita-IT/Parrocchiale-di-San-Vigilio.jpg,,,,,,,
9470c1028b61162b8ab27627f7113bc3,2014-11-12T15:34:27+01:00,2014-11-12T15:43:54+01:00,"Trekking e passeggiate","Torbole e Nago offrono, oltre al lago, alle spiagge attrezzate, agli affollati luoghi di incontro, anche belle passeggiate, che si snodano nell'entroterra, sulle colline e nei campi, tra oliveti e vigneti, per antiche stradine tranquille e silenziose. Sono luoghi, facilmente raggiungibili, dove è possibile passare qualche ora di pace e di serenità, con il solo rumore del fruscio del vento, davanti al grande spettacolo della natura, che qui è stata particolarmente generosa.",,,0,0,,/var/nagotorbole/storage/images/territorio/turismo-e-manifestazioni/quali-sport-praticare/trekking-e-passeggiate/33417-2-ita-IT/Trekking-e-passeggiate.jpg,,,,,,,
